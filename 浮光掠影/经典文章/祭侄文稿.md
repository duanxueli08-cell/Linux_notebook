### 入选原因
雄浑悲怆、情感喷薄，每每读诵仿佛自己真有一个侄子战死一般！
以文载道莫不如是，由此可见作者当时的悲愤之情，何其澎湃！


### 文章内容
> 去除涂抹和错别字等内容！

```
维乾元元年，岁次戊戌，九月庚午朔，三日壬申。
第十三叔，银青光禄大夫、使持节、蒲州诸军事、蒲州刺史、上轻车都尉、丹杨县开国侯真卿，以清酌庶羞，祭于亡侄赠赞善大夫季明之灵曰：

惟尔挺生，夙标幼德。宗庙瑚琏，阶庭兰玉，每慰人心。方期戬谷。何图逆贼闲衅，称兵犯顺。尔父竭诚，常山作郡。余时受命，亦在平原。仁兄爱我，俾尔传言。尔既归止，爰开土门。土门既开，凶威大蹙。贼臣不救，孤城围逼，父陷子死，巢倾卵覆。天不悔祸，谁为荼毒？念尔遘残，百身何赎？呜呼哀哉！

吾承天泽，移牧河关。泉明比者，再陷常山，携尔首榇，及兹同归。抚念摧切，震悼心颜。方俟远日，卜尔幽宅。魂而有知，无嗟久客。呜呼哀哉！尚飨。
```

